---
layout: post
title: "সম্ভাবনা তত্ত্ব - সূচনা"
author: "অনিকেত"
tags: 
hidden: true
---

এই লেখায় Proability বা সম্ভাবনা তত্ত্ব নিয়ে নিজের কিছু ভাবনা তুলে ধরবার চেষ্টা করবো, নিতান্তই অপ্রাতিষ্ঠানিকভাবে। মূলত সমগ্র লেখাতেই আমি নিম্নোক্ত প্রশ্নের উত্তর খুঁজে বেড়াবো কিছু ভাবনার টুকরো জুড়ে।


## সম্ভাবনা তত্ত্ব (Probability) কী ও কেন? 


__ভূমিকাঃ__ প্রথম যখন এই বিষয়টার নাম শুনি স্কুলে পড়ার সময়ে, তখন বেশ আহ্লাদিত হয়েছিলাম। যেহেতু দ্বাদশ শ্রেণির পাঠ্যসূচী মেনে এই বিষয়টা পড়ানো হতো, ভেবেছিলাম সাঙ্ঘাতিক অপার্থিব এক দৈব শক্তির অধিকারী হয়ে ওঠা নিতান্তই সময়ের অপেক্ষা - বিষয়টা পড়েই লটারির টিকিট কিনবো, আর তারপরেই একটা ছোট দেখে এরোপ্লেন, লটারি জেতার টাকাটাতে। কারণ বড় এরোপ্লেন কিনলে বাড়িতে রাখতে সমস্যা হতো। এছাড়া ক্রিকেট বা ফুটবল খেলা শুরু হওয়ার আগেই ম্যাচের ফল বলে দেওয়া, তাস খেলায় সবাইকে গোহারান হারিয়ে দেওয়া এইসব তুচ্ছ কাজকর্ম তো আছেই। এক কথায় প্রবাবিলিটি পড়লে অনিশ্চয়তাময় ভবিতব্যকে সিনেমা হলের পর্দার মতন জনসাধারণের সামনে তুলে ধরতে পারবো এমনটাই ভেবেছিলাম। 

কিন্তু এরপরের  ইতিহাস অত্যন্ত ব্যথাপূর্ণ, সে কথা পরবর্তী কোন লেখাতে আলোচনা করবো। এই লেখায় প্রবাবিলিটি সম্পর্কে আমার বেদনা পরিবর্তিত ভাবনার কথা লিখবো। 

